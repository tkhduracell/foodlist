 # Kikärts- och fänkålsgryta

4 port

 - 400 g kokta, avrunna kikärtor
 - 2 schalottenlökar, skalade
 - 2 vitlöksklyftor, skalade
 - 1 fänkål
 - 1 röd chili
 - 1 dl olivolja
 - 2 lagerblad
 - 2 tsk fänkålsfrön
 - 2 grillade paprikor
 - 2 msk sherryvinäger
 - 5 msk mandelmjöl
 - 4 hjärtsallad
 - 3 msk grovt hackad mandel

Kärna ur chilin. Hacka lök, vitlök, fänkål och chili. Lägg i en kastrull med olivolja, lagerblad och fänkålsfrön. Koka mjuk över medelhög värme. Ta av från plattan och låt svalna. Tillsätt paprika och sherryvinäger och mixa slät med en stavmixer. Tillsätt kikärtor och mandelmjöl och låt svälla i 30 minuter. Dela salladen i två delar, skölj och låt rinna av. Stek på snittytan i panna på hög värme. Servera den nystekta salladen med grytan och strö över hackad mandel.
